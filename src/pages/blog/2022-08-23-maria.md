---
templateKey: blog-post
title: প্রশ্নঃ হযরত মারিয়া কিবতিয়া রাঃ আনহা কে ছিলেন?
date: 2016-12-17T15:04:10.000Z
featuredpost: false
featuredimage: /img/flavor_wheel.jpg
description: হযরত মারিয়া কিবতিয়া রাঃ আনহা কে ছিলেন?
tags:
  - flavor
  - tasting

---
![হযরত মারিয়া কিবতিয়া রাঃ আনহা কে ছিলেন?](/img/flavor_wheel.jpg)

উত্তরঃ বিসমিল্লাহির রাহমানির রাহিম 
হযরত মারিয়া কিবতিয়া রাঃ আনহা কে ছিলেন?
হযরত মারিয়া কিবতিয়া (রাঃ) আনহা এর ব্যাপারে অমুসলিম কাফের মুশরেক ঐতিহাসিকরা উনার ইতিহাস কে বিকৃত করেছে। বিশেষ করে খৃষ্টান ঐতিহাসিকরা উনার ইতিহাস কে বিকৃতি করেছে আর সেই ইতিহাস টি ইসলাম বিদ্বেষি নাস্তিক ব্লগাররা তাদের বিভিন্ন ব্লগে তুলে ধরে মানুষের মনে শিরক ও কুফরের সংশয় সৃষ্টি করার জন্য ।

মূলত মারিয়া কিবতিয়া রাঃ আনহা সাধারণ কোনো মেয়ে ছিলেন না। তৎকালীন মিশরের সম্রাট, ইতিহাসে যার নাম এসেছে মুকাওকিস  তিনি উপঢৌকন হিসেবে মারিয়া কিবতিয়া রাঃ আনহা কে আল্লাহর রাসূল (ﷺ) এর কাছে পাঠিয়েছিলেন। আল্লাহর হাবিব নূর নাবী হযরত মুহাম্মাদ (ﷺ) দ্বীন ইসলামের দাওয়াত তৎকালীন রাজা বাদশাদের কাছে পাঠিয়েছিলেন। শুধুমাত্র পারস্য সম্রাট কেসরা ছাড়া সবাই ইসলামের দাওয়াত কবুল করে নিয়েছিলেন। অনেকে দ্বীনের দাওয়াত মেনে নিয়ে, কেউ ইসলাম গ্রহণ করেছেন আর কেউ ইসলাম গ্রহণ করেননি।

যেমন আবীসিনিয়ার বাদশাহ নাজ্জাসী কে আল্লাহর রাসূল (ﷺ) দ্বীনের দাওয়াত দিয়েছিলেন, এবং তিনি আল্লাহর রাসূল (ﷺ) এর দাওয়াত কবুল করে মুসলিম হয়েছিলন ও আল্লাহর রাসূল (ﷺ) এর দ্বীনের সত্যতাকে মস্তক নত করে মেনে নিয়েছিলেন। আবার একইভাবে তিনি মিশরের সম্রাট মুকাওকিস কে দ্বীনেরে দাওয়াত দিয়েছিলেন, তখন তিনি আল্লাহর রাসূল সঃ এর দাওয়াত কে গ্রহণ করেছিলেন। যার মাধ্যমে আল্লাহর রাসূল (ﷺ) মিসরের সম্রাটের কাছে দাওয়াত সম্বলিত পত্র পাঠিয়েছিলেন যার মাধ্যমে সেই সাহাবীর নাম ছিল হাতেম ইবনে আবী বালতা'আ (রাঃ) আনহু। আর এই ঘটনাটি সপ্তম হিজরিতে ছিল। তখন মিসরের সম্রাট উপঢৌকন হিসেবে আল্লাহর রাসূল (ﷺ) এর কাছে দুইজন চরিত্রবতী মেয়েকে উপঢৌকন হিসেবে পাঠিয়েছিলেন।

কারণ, তৎকালীন সমাজে দাস-দাসী প্রথা ছিল।  আর রাজা বাদশাহরা  অন্য রাজা বাদশাহের কাছে দামী উপঢৌকন হিসেবে সুন্দরী, রূপবতী, গুনবতী ও চরিত্রবতী মেয়েদেরকে প্রেরণ করতেন। কারণ, সে সময় দাস-দাসী প্রথা থাকার কারণে এটা স্বাভাবিক বিষয় ছিল। আর মিসরের সম্রাট মুকাওকিস যখন আল্লাহর রাসূল (ﷺ) এর নিকট উপঢৌকন হিসেবে যে দুজন চরিত্রবতী মেয়েকে পাঠিয়েছিল, তাদের ব্যাপারে তিনি পত্রের মধ্যে লিখেছিলেন, যাদেরকে আমি পাঠিয়েছি তারা অনেক সন্মানিতা,  শ্রদ্ধা ও মর্যাদার অধিকারীণি।  মূলত তিনি পত্রের মধ্যে তাদেরকে দাসি হিসেবে উল্লেখ করেন নি।

তৎকালে যেহেতু দাস-দাসী প্রথা ছিল আর সুন্দরী, রূপবতী ও গুনবতী মেয়েদেরকে শ্রেষ্ঠ উপঢৌকন হিসেবে বিবেচনা করা হত। এজন্য মিসরের সম্রাট হাদিয়া হিসেবে তাদেরকে আল্লাহর রাসূল (ﷺ) এর নিকট পাঠিয়েছিলেন। যেই দুইজন কে পাঠিয়েছিলেন তার একজন ছিলেন হযরত মারিয়া কিবতিয়া রাঃ আনহা।  ইতিহাস থেকে জানা যায়, হযরত মারিয়া কিবতিয়া রাঃ আনহা মাদিনাতুল মুনাওয়ারায় পৌছানোর আগেই সাহাবী হযরত হাতেম ইবনে বালতা'য়া রাঃ আনহুর কাছেই ইসলাম গ্রহণ করেছিলেন। 

অতএব, তিনি পূর্বে খৃষ্টান থাকলেও উপঢৌকন হিসেবে আল্লাহর রাসূল (ﷺ) এর কাছে আসার আগেই ইসলাম গ্রহণ করেছিলেন। পরবর্তীতে আল্লাহর রাসূল (ﷺ) উনাকে আযাদ বা মুক্ত করে দিয়েছিলেন। উনার থেকেই আল্লাহর রাসূল (ﷺ) এর ছেলে সন্তান হযরত ইব্রাহিম রাঃ আনহু।

অতএব, তিনি দাসী ছিলেন এটা বলার যেমন সুযোগ নেই, আবার  তিনি খৃষ্টান ছিলেন এটা বলারও সুযোগ নেই। বরং মারিয়া কিবতিয়া রাঃ আনহা এর বড় পরিচয় হলো মিসরের সম্রাটের পক্ষ থেকে শ্রেষ্ঠ উপঢৌকন হিসেবে আল্লাহর রাসূল (ﷺ) এর কাছে এসেছিলেন। এবং তিনি আল্লাহর রাসূল (ﷺ) এর ছেলে হযরত ইব্রাহিম রাঃ আনহুর মা ছিলেন। মহান আল্লাহ পাক আমাদের কে বুঝার তাওফিক দান করুন।

তথ্য সূত্র-
১। আল ইসাবা ফি তাময়ি'জিস সাহাবা।(৮ম খণ্ড ৩১০পৃ)
২। আত্ববাক্বাতুল ক্বুবরাহ।(৮ম খণ্ড ২১২পৃ)
৩। আসসিরাতুন নাবায়িওয়াহ।(ইবনু কাছির- ৪র্থ খণ্ড ৬০১পৃ)
৪। ত্ববাক্বাত ইবনে সা'দ।(১ম খণ্ড ১৩৫পৃ)
৫। যাদুল মা'য়াদ।(১ম খণ্ড ১১৪পৃ)

